---
title: "Moje stránky používají trackery"
layout: single
type: article
date: 2023-08-25
toc: true
tags:
    - oznámení
show: " Moje stránky teď používají trackery. Přečtěte si více o tom, proč byly přidány a která data pros třednictvým nich o vás sbírám."
search: "An article covering the implementation of analytics on my websites." 
---

**Teď jsem jedním z nich!**

Na své stránky jsem přidal sledovací nástroje. Není třeba se bát, vaše soukromí je pro mě prioritou.

# Jak vás sleduji?

Pro sledování používám platformu [Goatcounter](https://www.goatcounter.com/). Jedná se o open-source platformu pro analýzu návštěvnosti webů, která je ZDARMA pro *přiměřené veřejné použití*. To v praxi znamená, že tato platforma není určena pro velké firmy, ale pro lidi, jako jsem já, kteří provozují menší weby.

# Co o vás sbírám

Goatcounter je zaměřen na soukromí, což znamená, že o vás nesbírám žádná citlivá data. Hlavní informace, kterou sleduji, je **počet unikátních IP adres**, které přistupují k mým stránkám. Goatcounter neukládá IP adresy ani mi je nezobrazuje. To znamená, že získám pouze číslo – počet lidí, kteří navštíví mé stránky.

Dále sbírám některá data o tom, jaké prostředky používáte při návštěvě. Goatcounter sbírá informace o prohlížečích a operačních systémech, které používáte. Také sbírám informace o zařízeních – zda je to mobil, počítač nebo tablet.

Sbírám také data o vaší poloze a jazyku. Nemám však přístup k vaší přesné poloze, pouze k informaci o státu nebo regionu, kde se nacházíte. Také získávám informace o jazyce vašeho zařízení.

# Jak se můžete bránit?

Nainstalujte si adblocker nebo prohlížeč zaměřený na soukromí, například [Brave](https://brave.com/). Tímto způsobem můžete zablokovat sledování a já nezískám žádná data o vás. Respektuji vaše rozhodnutí chránit své soukromí. Proto se nemusíte trápit vypínáním adblockeru nebo Brave Shields, když navštěvujete mé stránky. Jsou to vaše data a jen vy rozhodujete, komu k nim má přístup.

# Proč používám sledování?

Důvod je jednoduchý. Chci získat představu o tom, kolik lidí skutečně navštěvuje mé stránky a jestli je mé úsilí vynaložené na jejich tvorbu smysluplné. Také je zajímavé zkoumat demografii mého publikum. Toto je také důležité pro mé vícejazyčné stránky. Pokud například zjistím, že nemalá část návštěvníků pochází z Francie, je logické, aby byl obsah mé stránky dostupný i ve francouzštině.

Sledování provádím ve prospěch vaší pohodlnosti a mé vlastní zvědavosti.
